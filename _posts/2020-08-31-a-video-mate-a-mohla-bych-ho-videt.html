---
layout: blog
title: "A video máte? A mohla bych ho vidět? – Možnosti videoreklamy v Google Ads, Skliku a na Facebooku"
date: 2020-08-31
tags: ["video", "google ads"]
---

<section class="blog-post">
	<div class="post-header">
		<h1>A video máte? A mohla bych ho vidět? – Možnosti videoreklamy v Google Ads, Skliku a na Facebooku <time>31. srpna 2020</time></h1>
	</div>

	<div class="post-content">
		<p>Máte vícero bodů, které by neměly vašim potenciálním zákazníkům uniknout? Chcete je seznámit s historií firmy, odvyprávět jim příběh vaší společnosti? Nebo je cílem vaší reklamy jednoduše trochu zabrnkat na citlivou notu a polechtat emoce uživatelů? </p>
		<p>Pokud jste si na některou z otázek řekli ano, či se nad ní alespoň zamysleli, pak byste měli zvážit využití videoreklamy. V on-line prostředí slouží video zejména k šíření nebo udržování povědomí o značce. Ale jde o pravidlo, které potvrzují výjimky, čili není vyloučeno využívat jej k podpoře návštěvnosti vašich webových stránek či jako výkonový formát zaměřený na prodej. Záleží na tom, jak se vyřádí vaši kreativci ;) </p>
	  <p>Níže se dozvíte o základních možnostech, které nám nabízí tři nejčastěji využívané platformy -  Google Ads, Sklik &amp; Facebook. <br>
	    <br>
	  </p>
	  <hr /><br>

		<h2>GOOGLE ADS</h2>
		<p>V rámci aktivit na Google Ads můžeme pracovat hned s několika video formáty. V tomto článku se podíváme na ty základní, což jsou in-stream reklamy a mikrospoty (tzv. Bumper Ads), které nejčastěji spatříte na YouTube před, během či po jiném videu. První otázka, na níž si budete muset před zadáním tvorby reklamy odpovědět (pomineme-li kreativu samotnou) je, zdali chcete jít cestou stručného nepřeskočitelného sdělení, či formou obsáhlejší, delší, ale přeskočitelnou... </p>


	<h3>Přeskočitelná in-stream reklama</h3>
	<p>Výhodou přeskočitelného formátu je neomezená délka. Značka může odvyprávět svůj příběh, vysvětlit benefity produktu, poodhalit zákulisí, …, zkrátka cokoliv, co by mohlo zákazníka zajímat a hlavně jej přesvědčit k dalšími iteracím.
	Nevýhodou však je možnost reklamu po pěti vteřinách přeskočit. To totiž znamená, že pokud uživatele neosloví první okamžiky, nemusí se vůbec dostat k pointě. </p>
	<h3>Nepřeskočitelné formáty</h3>
	<p>U nepřeskočitelných reklam nemá uživatel na výběr. Reklamu zkrátka musí nechat proběhnout celou a čeká ho až 15 vteřin.
	Na první dobrou by se mohlo zdát, že nepřeskočitelné spoty nemají nevýhodu. Ale samozřejmě záleží na konkrétním produktu a zpracování. Ne vždy se totiž v rámci takto krátkého formátu podaří vysvětlit vše potřebné. O to důležitější je zaujmout natolik, aby měl uživatel potřebu pídit se po produktu dál. </p>
	<h3>Doprovodný banner</h3>
	<p>Všechny výše zmíněné videoreklamy lze v rámci YouTube doplnit také <a href="https://support.google.com/google-ads/answer/6293542?hl=cs">doprovodným bannerem</a> ve formátu 300x60. Ten uživatel uvidí na počítači (pouze na počítači!) v pravém horním rohu stránky, a to po celou dobu přehrávání původně spuštěného videa, tedy i po skončení či přeskočení reklamy.


	<br>
	<br>
	<img src="{{ "assets/posts/companion.png" | relative_url }}" width="942" alt="" />

	</p>
	<ul>
	<li>
	<a href="https://support.google.com/displayspecs/answer/6244557">Oficiální nápověda Google k tomu, jak fungují videoreklamy</a></li>
	<li><a href="https://support.google.com/youtube/answer/2375464?hl=cs">Všechny videoformáty, s nimiž můžete v prostředí Google Ads čarovat, najdete zde</a></li>
	</ul>
	<hr /><br>

	<h2>SKLIK</h2>
	<p>Sklik nabízí obdobně jako Google přeskočitelné i nepřeskočitelné reklamy, ale má samozřejmě vlastní specifikace. Přeskočitelný spot může mít maximálně 60 vteřin. Nepřekočitelné videoreklamy mají k dispozici opět 15 a bumper ads 6 vteřin. </p>
	<p>Spoty nelze doplnit o doprovodný banner. Výhodou však je, že jsou prokliknutelné samy o sobě, a to po celou dobu přehrávání. (Malá rada pro vaše grafiky - není od věci nasimulovat tlačítko přímo do kreativy.) </p>
	<p>Hodí se také vědět, že nejvíce impresí v případě videoreklamy na Skliku obstarávají Stream.cz, Seznamzpravy.cz, a Novinky.cz.   </p>
	<ul>
	<li><a href="https://www.seznam.cz/reklama/cz/obsahovy-web/trendy-online-marketingu/videoreklama">Oficiální nápověda Seznamu pro videoreklamu</a></li>
	</ul>
	<hr /><br>

	<h2>FACEBOOK</h2>
	<p>Video můžeme, a není důvod to neudělat, použít i na sociální sítě, tedy spustit videoreklamu přes Facebook reklamní účet.  </p>
	<p>Zde neexistují žádné přeskočitelné a nepřeskočitelné varianty. V okamžiku kdy se videoreklama uživateli zobrazí, tak se také spustí. A “zastaví se”, když ji uživatel stopne či v rámci skrollování mine. Opět tedy platí pravidlo “jde o každou počáteční vteřinu”.  </p>
	<p>V rámci umístění reklamy na Facebooku se pravděpodobně nebudete potýkat ani s omezením co se délky týče, jelikož máte k dispozici až 240 minut (ano, opravdu se bavíme o 4 hodinách). U specifických zobrazení už by vás ale podmínky zajímat měly, například Instagram má totiž povolená videa pouze do délky 120 vteřin. A totéž platí i pro umístění ve Stories (zde je také vhodné využít opačného, tedy výškového formátu 9:16, ale o tom zase jindy ;). </p>
	<p>Důležité je mít na paměti také to, že Facebook automaticky spouští videa beze zvuku. V případě, že reklama obsahuje mluvené slovo, je vhodné doplnit ji o titulky. </p>
	<p>Co má Facebook navíc? Možnost reklamu doplnit o průvodní text, který se zobrazuje nad videem. A také tlačítko s výzvou k akci a titulek.</p>
	<ul>
	<li><a href="https://www.facebook.com/business/ads-guide/video">Oficiální nápověda se specifikací pro jednotlivá umístění</a></li>
	</ul>
	</div>
</section>
